„31-

Ex eadem verbi notione facillime et declaratur et a con·
iacturis supervacaneis vindicatur versatissimus ille locus,

Ι, 1, 20 ‘At vos, deductae quibus est fiducia lunae
Et labor in magicis sacra piare focis’

Neque enim opus est ad defendendam codd. scripturam Hertz-
bergii argutiis, ‘sacra nostro loco non sacrificandi actionem'
significare, ‘sed res sacrificio oblatas’ eqs., dummodo e notione
a Propertio ipso conprobata interpretemur: ‘qui sacre pio animo
colitis in focis magicis’

Quod autem L. Muellerus satis inproprie h. l. dici ‘sacra
piare' profert, ‘cum alii sacerdotes non minus quem magi illi
sacrificiis redditis deos placare sint soliti', illud mihi neglexisse
videtur, minime summam in hoc versu vim habere ‘sacra piare’,
sed ‘magicis focis' praecipueque adiectivum ‘magicisl Nam et
sententia hoc indicat et illa verba egregiis versus locis collocata
sunt, eisdem, quos in antecedenti versu ‘deductae lunae’, quo·
rum ibi summa vis, tenent, ita ut haud dubium mihi sit, quin
Prop. de consilio ea opposuerit.

Coniectura igitur Rob. Ungeri castra, quamvis a Muellero
palaeographica arte commendata, nec minus Fontei ‘fata’ rei·
ciendae sunt. Altera autem, quam in longiore versu pro codd.
‘fallacia' proposuit Muellerus coniectura et necessaria (vide
ipsum) et verissima, fiducia, nostra brevioris versus interpreta-
tione valde conprobatur: nam, qui sacrificiis pia mente operam
dant, eorum est fiducia erga numina, quae colunt, minime
autem fallacia.

concumbere et concubitus congressum venerium, ut ‘coire'

et ‘coitus' significare solent, ‘concumbere’ eo sensu a Prop.
¹quoque adhibetur 111, 7, 16:

‘Dicitur et nudae concubuisse deee’.

Actum autem omnino concumbendi et iacendi unus Propertius
his vocibus significat: ’

V, 1, 4 ‘Euandri profugae concubuere boves,
8, 36 ‘Quaeris concubitus? inter utramque fui',

q. e. ‘quaeris quo ordine in convivio iacuerimus' ad q. l. cf.
Val. Max. H, l, 9 ‘Ne senioris adventum discubitu praecurrerent,
ubi ‘discubitus’ de actu discumbendi singulariter est dictum.

 

